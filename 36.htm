<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Couplet</title>
</head>

<body background="../couplet2.gif">

<p><font size="3"><a href="../../index.htm">水流云网主页</a> &gt;&gt; <a href="../couplet%20index.htm">对联大观</a>           
&gt;&gt;&nbsp;</font><font size="3"><a href="000.htm">《楹联丛话全编》</a></font></p>        
<p align="center">　</p>
<div align="center">
  <center>
  <table border="5" width="900">
    <tr>
      <td>
        <blockquote>
        <p align="center" style="line-height: 150%"><font color="#FF0000" size="1">&nbsp;</font><p align="center" style="line-height: 150%"><font color="#FF0000" size="5">《楹联丛话全编》</font><font color="#FF0000" size="3">清 梁章钜 梁恭辰 编著</font> 
        </center>
        <p align="center" style="line-height: 150%">
        <b><font color="#FF0000">巧对录</font></b>
        <p align="center" style="line-height: 150%">
        <strong>序</strong>
        <p style="line-height: 150%"><font size="3">　　余辑《楹联丛话》，多由朋好录贻，而巧俪骈词，亦往往相连而及。余谓是对也，非联也。语虽通而体自判，因别载而存之箧。衍积久裒，因复搜取说部诸书及前后所记忆，汇次成帙。昔宋人诗话，喜言巧对，然不过数联而已。其专以对语成书者，始于隋杜公瞻之《编珠》。今其书已不存。明杨升庵所作之《谢华启秀》，人人皆知其书。唯中多偏枯割裂，又或注出典，或不注出典，不免为通人所讥。兹编虽亦草草而成，都无体例，而每条皆从原书录出，所采对语，配隶悉能匀称，斐然可观。唯限于见闻，殊惭漏略。客有见而喜之者曰：“书虽不多，而甚可启发文心，旁资谈助，不可不公诸同好。”因稍加厘订，付之梓人。尚望博雅君子，广为录寄。则又可编辑成书，比诸《楹联》之有《续话》云尔。
        <p style="line-height: 150%"><i style="FONT-SIZE: 10pt; COLOR: #808080; FONT-STYLE: normal; FONT-FAMILY: 宋体">　　道光己酉仲夏之月 
        退庵居士撰于南浦寓斋</i></p>
        </font>
        <p align="left" style="line-height: 150%">　<font size="3">
        </font>
        </blockquote>
    </td>
  </tr>
  </table>
</div>
<p>　</p>
<p align="center"><a href="../../index.htm"><img border="0" src="../../index01.gif" width="192" height="55"></a></p>

</body>

</html>
