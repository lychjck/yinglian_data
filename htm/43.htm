<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Couplet</title>
</head>

<body background="../couplet2.gif">

<p><font size="3"><a href="../../index.htm">水流云网主页</a> &gt;&gt; <a href="../couplet%20index.htm">对联大观</a>            
&gt;&gt;&nbsp;</font><font size="3"><a href="000.htm">《楹联丛话全编》</a></font></p>         
<p align="center">　</p>
<div align="center">
  <center>
  <table border="5" width="900">
    <tr>
      <td>
        <blockquote>
        <p align="center" style="line-height: 150%"><font color="#FF0000" size="1">&nbsp;</font><p align="center" style="line-height: 150%"><font color="#FF0000" size="5">《楹联丛话全编》</font><font color="#FF0000" size="3">清 梁章钜 梁恭辰 编著</font> 
        </center>
        <p align="center" style="line-height: 150%">
        <b><font color="#FF0000">巧对录</font></b>
        <p align="center" style="line-height: 150%">
        <b>卷之七</b>
        <p style="line-height: 150%"><font size="3">　　《中桥居士吴敏集句序》云：左史林震，自号介翁，长于集句。其所用诗凡三百八十家。一日与客饮，壁间有题《阳关辞》者，客曰：“试用‘劝君更尽一杯酒’句以侑尊。”因举杯而属对曰：“‘与尔同消万古愁’可乎？”又尝晚春至山光寺览观陈迹，客举“青山有恨花初谢”之句，有间即应云：“流水无言草自春。”前后所集厘为七卷。徐著作师仁跋其后云：“胸次应余五色线，世间争认百家衣。”　按：此书惜不可得，此条系从《福建通志・杂记门》录出。
        <p style="line-height: 150%">　　集句为诗，始于晋傅咸。今载于《艺文类聚》者，不过寥寥数句。有唐一代，无格不备，而是体亦阙如。至北宋石延年、王安石、孔武仲等间作之。南宋李《梅花衲剪绡集》，文天祥之集杜诗，始编为集，而皆不偶句，卷帙亦无多。至我朝黄之隽《香屑集》则集唐句为《香奁诗》至十八卷，对偶浑成，排比工整，诚不可无一之才，而不知吾闽侯官之陈长源<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">[</em>在前朝已有《宫闺组韵》之作，亦集唐律为之，分《宫词》、《闺词》为上下卷。徐兴公以为句皆天成，对皆巧合。则《香屑集》不得专其美于后矣。今黄书已著录《四库》，而陈书鲜有知者，因录其警句于左。如《宫词》云：</p>
        <p style="line-height: 150%; margin-left: 25px; margin-right: 25px">　　曙色渐分双阙外；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">钱起</em>语音犹在五云中。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">卢纶</em>闲抱琵琶寻旧曲；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">韦庄</em>数教鹦鹉念新诗。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">花蕊夫人</em>椒房窈窕连金屋；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">骆宾王</em>珠箔轻明拂玉墀。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>九重树影连清汉；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">杜牧</em>三殿花香入紫薇。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">岑参</em>群臣相庆嘉鱼乐；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">徐彦伯</em>一曲空歌降凤钧。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">王初</em>风传刻漏星河曙；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">皇甫曾</em>寒入罘Q殿影昏。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李贺</em>蓝丝重勒金条脱；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">曹唐</em>绀发初簪玉叶冠。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李群玉</em>小院回廊春寂寂；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">杜甫</em>鸣环动佩暗珊珊。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">权德舆</em>镜奁尘暗同心结；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘禹锡</em>金粟妆成扼臂环。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">罗虬</em>辘轳声绝离宫静；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">邵谒</em>杨柳风多水殿凉。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李益</em>御柳遥随天仗发；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李灯</em>宫衣寒拂雪花轻。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">曹唐</em>推醉唯知弄花钿；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">卢纶</em>忍寒应欲试梅妆。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>圣寿已传千岁酒；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">盖嘉运</em>春光欲上万年枝。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">钱</em>流莺百啭和残漏；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">郑谷</em>海燕双飞出禁林。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">曹唐</em>长乐梦回春寂寂；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">胡宿</em>昭阳歌断信沉沉。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">杜牧</em>铜壶漏水何时歇；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘禹锡</em>御苑砧声向晚多。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李颀</em>采槛烛烟光吐日；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">许浑</em>御沟春水漫成霞。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">花蕊夫人</em>甘露卷帘看雨脚；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">罗隐</em>宜春深院斗花枝。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">张祜</em>翠袖自随回雪转；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>红颜无奈落花催。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">吴融</em>玉树九重常在梦；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">耿</em>宫花一落旋成尘。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李益</em>玉蝉金雁三层插；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">王建</em>画裤朱衣四队行。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">王建</em>渭水寒光浮藻井；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">卢宗回</em>巫山枕障画高丘。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李白</em>门开左掖风云近；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">方干</em>阙对南山雨露通。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">张说</em>杨柳亭台凝晚翠；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘得仁</em>芙蓉帘幕扇秋红。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">谭用之</em>残雪未消双凤阙；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">张</em>轻烟散入五侯家。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">韩</em>天临玉几班初合；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">薛逢</em>露拂金茎曙欲分。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">曹唐</em>扇裁月魄羞难掩；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>灯涩秋光静不眠。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">薛能</em>露气暗通青桂苑；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>日华遥动郁金袍。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">许浑</em>绛节几时还入梦；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">薛逢</em>御香闻气不知名。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">韩</em>应是无几承雨露；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">长孙佐辅</em>不教容易损年华。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>飞罗半卷银题影；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">卢藏用</em>芳草长含玉辇尘。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">罗邺</em>云渡琐窗金牍湿；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李建勋</em>月当银汉玉绳低。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李绅</em>腻粉晴销银缕合；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">女郎威</em>舞腰时掣绣裙轻。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">曹唐</em>玉几由来天北极；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">杜甫</em>凉风只在殿西头。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em></p>
        <p style="line-height: 150%">　　《闺词》云：</p>
        <p style="line-height: 150%; margin-left: 25px; margin-right: 25px">　　心寄碧流空婉娈；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘沧</em>语来青鸟许从容。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">曹唐</em>单影可堪明月照；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">吴映</em>贞心独有老松知。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">戎昱</em>蛩辞败草鸣香阁；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李咸用</em>燕蹴飞花落舞筵。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">杜甫</em>竹叶岂能销积恨；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">韦庄</em>杏花争忍扫成堆。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">郑谷</em>自传芳酒翻红袖；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">杨巨源</em>似有微词动绛唇。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">唐彦谦</em>纤腰怕束金蝉断；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">薛逢</em>寒鬓斜簪玉燕光。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李贺</em>秦镜欲分愁坠鹊；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">鱼玄机</em>画屏无睡待牵牛。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">温庭筠</em>锦帐罗帏羞更入；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">崔公达</em>秦云楚雨暗相和。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">罗邺</em>桃花一簇开无主；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">杜甫</em>柳叶双眉久不描。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">江采O</em>莺传旧语娇春日；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">章孝标</em>凤吐流苏带晚霞。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">卢照邻</em>风飘柳线金成缕；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘兼</em>露滴红兰玉绕畦。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">僧贯休</em>鸿雁不堪愁里听；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李颀</em>鹧鸪休向耳边啼。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">韩愈</em>画眉今日空留语；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">韩</em>远目非春亦自伤。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李益</em>愁占蓍草终难决；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘长卿</em>欲采O花不自由。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">柳宗元</em>那教妾貌长如玉；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李益</em>应没心情更弄珠。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">罗虬</em>垂手乱翻雕玉佩；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>背人多整绿云鬟。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">杨巨源</em>帘前春色应须惜；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">岑参</em>楼上花枝笑独眠。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘长卿</em>南浦蒹葭疏雨后；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘沧</em>寒城鼓角晚钟前。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">韩</em>露浓香径知愁至；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">权德舆</em>风恼花枝不耐烦。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">雍陶</em>雁飞萤度愁难歇；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">宋之问</em>烛暗灯残坐不辞。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">陆龟蒙</em>情多莫举伤春目；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">张泌</em>望远能无化石心。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">鱼玄机</em>鸦髻巧梳金翡翠；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">章孝标</em>麝熏微度绣芙蓉。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>寒角莫吹残月夜；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">韦庄</em>好花争奈夕阳天。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">张泌</em>拾翠总来芳树下；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">万齐融</em>倩妆无复碧莲西。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">吴融</em>莺怜胜事啼空巷；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">罗隐</em>蝉曳残声过别枝。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">方干</em>终日相思却相怨；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>一杯成喜又成悲。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">刘长卿</em>金屋独眠堪寄恨；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">吴融</em>瑶台无路可追寻。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李远</em>玉枕夜寒鱼信断；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">胡曾</em>金炉春满鸭心香。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">无名氏</em>折芳远寄相思曲；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">许景光</em>望月还登乞巧楼。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">薛能</em>黄鹂久住浑相识；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">戎昱</em>青雀西飞竟未回。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">李商隐</em>帘外落花闲不扫；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">温庭筠</em>炉中香气尽成灰。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">孟浩然</em>朱阁箪凉疏雨过；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">许浑</em>玉楼歌断碧山遥。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">张祜</em>树影悠悠花悄悄；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">曹唐</em>愁云漠漠树离离。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">窦庠</em>惊风乱s芙蓉水；<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">柳宗元</em>秋月空悬翡翠帘。<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">权德舆</em></p>
        <p style="line-height: 150%">　　朱竹《静志居诗话》云：南海孙仲<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">衍</em>诗，五古远师汉魏，近体亦不失唐音，集句对尤工，若：</p>
        <p style="line-height: 150%; margin-left: 25px; margin-right: 25px">　　秋水为神玉为骨；芙蓉如面柳如眉。绕篱野菜飞黄蝶；糁径杨花铺白毡。去日渐多来日少；别时容易见时难。三湘愁鬓逢秋色；半壁残灯照病容。野草怕霜霜怕日；月光如水水如天。鹤群长绕三珠树；花气浑如百和香。</p>
        <p style="line-height: 150%">可称巧合。</p>
        <p style="line-height: 150%">　　继之者如：</p>
        <p style="line-height: 150%; margin-left: 25px; margin-right: 25px">　　佳岭瘴来云似墨；蜀江风淡水如罗。风尘荏苒音书绝；人物萧条市井空。归目并随回雁尽；离魂潜逐杜鹃飞。长疑好事皆虚事；道是无情却有情。绿水青山谁似旧；红颜白发递相催。</p>
        <p style="line-height: 150%">此庐陵李桢<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">昌祺</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　眼前好恶那能定；梦里输赢总不真。东涧水流西涧水；锦江春似曲江春。云收雨散知何处；燕语莺啼亦可伤。千里关山千里梦；一番风雨一番啼。惨惨凄凄仍滴滴；霏霏拂拂又迢迢。</p>
        <p style="line-height: 150%">此琼州邱浚<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">仲深</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　文章宇宙千年事；江汉风流万古情。老去诗篇浑漫兴；晚来幽独转伤神。欲知世掌丝纶美；肯信吾兼吏隐名。纵饮欲谋良夜醉；殊方又喜故人来。乘舟取醉非难事；送客逢春可自由。登第往年同座主；抱琴何处觅知音。疏檐看织D蛸网；远信闲封W蔻花。四海交游更聚散；十年京洛共风尘。漫说简书催物役；犹将谈笑出风尘。未央树色春中见；茂苑莺声雨后新。自叹马卿常带病；也知光禄最能诗。春浮玉藻寒波落；水滴铜龙昼漏长。佳节每从愁里过；远书忽向病中开。江淹采笔空题恨；荀令香炉可待熏。小院回廊春寂寂；北湖南埭水漫漫。敢于世上明开眼；莫怪先生懒折腰。苦节难违天子命；梦归偏动故乡情。举世尽从愁里老；暮年初信梦中忙。酒酣懒舞谁相曳；客至从嗔不出迎。缓带轻裘成昨梦；浊醪粗饭任吾年。古来贤达知多少；旧日人民果是非。新结草庐招隐逸；便应黄发老渔樵。合欢却笑千年事；奉使虚随八月槎。复有楼台衔暮景；但将怀抱醉春风。故国山川皆梦寐；昔年亲友半凋零。</p>
        <p style="line-height: 150%">此长沙李东阳<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">宾之</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　病身最觉风霜早；离梦杳如关塞长。</p>
        <p style="line-height: 150%">此休宁陈敏政<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">克勤</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　一卧沧江惊岁晚；千家山廓静朝晖。嗜酒何妨陶靖节；能诗重见谢玄晖。</p>
        <p style="line-height: 150%">吴江周用<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">行之</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　坐看蕉叶题诗句；醉折花枝当酒筹。阊阖迥临黄道正；楼台直与紫微连。东风已绿瀛洲草；阁道回看上苑花。五夜漏声催晓箭；千门曙色锁寒梅。云生紫殿幡花湿；月射珠光贝阙寒。深院沉沉人悄悄；春风淡淡影悠悠。笙歌缥缈虚空里；台榭参差烟雾中。小院回廊春寂寂；前峰后岭碧鳌＠氚队斡惴昀朔担怀隽钟哪裣蛉朔伞Ｔ瓶日月临青琐；花拥弦歌咽画楼。晴云满户团倾盖；瀑水浸阶溅舞衣。</p>
        <p style="line-height: 150%">此钱塘沈行<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">履道</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　念我能书数字至；似君须向古人求。</p>
        <p style="line-height: 150%">此上海陆深<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">子渊</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　乡月夜临仙掌动；御烟曾见衮龙浮。风烟迸起思乡梦；霄汉长悬捧日心。病眼较来犹断酒；新诗改罢自长吟。江清露白芙蓉死；云散天高秋月明。蕲竹水翻台榭湿；桐花风软管弦清。蝴蝶梦中家万里；凤凰声里住三年。愁将玉笛传遗恨；暗掷金钱卜远人。路绕寒山人独去；江涵秋影雁初飞。陶令久辞彭泽县；山翁长醉习家池。虚心愿比郎官笔；感兴平吟才子诗。漠漠稻花资旅食；轻轻柳絮点人衣。老妻画纸为棋局；童子开轩扫落花。细水浮花归别涧；西风落叶掩重门。鸟啼深树崃橐；马饮春泉踏浅沙。日落远波惊宿雁；月明荒戍起啼鸦。共欢天意同人意；多说明年是稔年。倦客闭门三日雨；野桥流水一犁烟。侯门不把冯O剑；客路空携范蠡图。暮雨自归山悄悄；高楼独上思依依。闲寻古寺消晴日；却听疏钟忆翠微。日暮酒醒人已远；鸟啼花落水空流。清风未许重携手；好月那堪独上楼。鱼跃镜中将绿破；鸟还天外带青来。过桥树叶村边合；隔岸柴门竹里开。碎心雨夜重檐溜；滑足春融一径泥。</p>
        <p style="line-height: 150%">此广州张D所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　故里春光荣画锦；上林晴日绚朝衣。莫言海上浑无地；应是壶中别有天。红树枝头闻犬吠；寒山影里见人家。溪边瑶草含朝露；天上珠帘卷曙霞。鸟啼云窦仙岩静；树入天台石路新。台上凤箫秦弄玉；镜中珠翠李夫人。闲愁却恐惊巢燕；往事应须问塞鸿。杨柳亭台凝晚翠；芙蓉帘幕扇秋红。醉依华屋春多丽；贵想豪家月最明。天上吹笙王子晋；云边度曲许飞琼。泪残秋雨遗尘袜；肠断春风为玉箫。蝶粉乱翻迎笑脸；柳丝轻舞学纤腰。恍疑琼岛翻成梦；只是长安不见人。别酒不须花底劝；泪痕时旁枕函流。看花谁与同携手；好月那堪独上楼。望断鸳鸿犹未见；可怜蜂蝶却先知。石窗花落春归处；山店灯残梦到时。好梦肯随蝴蝶去；离魂暗逐杜鹃飞。三春景色佳期误；半夜雨声前计非。绕砌寒风号络纬；闭门疏雨落梧桐。狂客漫歌金缕曲；佳人犹舞越罗衣。红树暗藏殷浩宅；青山空绕仲宣楼。那堪往事空牢落；谁共芳樽话唱酬。</p>
        <p style="line-height: 150%">此姑孰夏宏<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">仲宽</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　山横故国三年别；江至浔阳九派分。两岸芦花飞晓雪；几家烟火隔秋云。迢迢霁野云阴合；浙浙疏帘雨气通。风月无情人暗换；江山有待我重来。九重霄汉天将近；万转云山路更赊。武帝祠前云欲散；胡公坡上日初低。</p>
        <p style="line-height: 150%">此安成<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">玉佩</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　碧落有情空怅望；春山无伴独相求。山中习静观朝槿；洞口经春长薜萝。啼鸟歇时山寂寂；寒鸦飞尽水悠悠。人生有酒须当醉；世上浮名好是闲。岭树重遮千里月；故人那惜一行书。</p>
        <p style="line-height: 150%">此海盐朱朴<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">元素</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　柴扉苑屋无人问；断岸寒流到底清。归鸟各寻芳树去；寒潮唯带夕阳还。花开花谢常如此；船去船来自不停。流水白云常自在；晚山秋树独徘徊。茶烟渔火遥如画；江水云山杳莫穷。</p>
        <p style="line-height: 150%">此金华童琥<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">廷瑞</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　万里悲秋长作客；一官羁绊实藏身。</p>
        <p style="line-height: 150%">此昆山方鹏<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">时举</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　鲈鱼正美不归去；瘦马独吟真可哀。梁间燕子闻长叹；楼上花枝笑独眠。</p>
        <p style="line-height: 150%">此蜀中安磐<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">公石</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　霜碧树作锦树；色过棕亭又草亭。诸葛大名垂宇宙；元戎小队出郊s。残花烂漫开何益；妙舞逶迤夜未休。钟鼎山林各天性；风流儒雅亦吾师。已闻童子骑青竹；唤取佳人舞绣筵。休怪儿童延俗客；不劳钟鼓报新晴。病躯动觅藜床坐；懒性从来水竹居。庾信罗含皆有宅；李陵苏武是吾师。烟绵碧草萋萋长；雨`红蕖冉冉香。万里相逢贪握手；百年多病独登台。</p>
        <p style="line-height: 150%">此香山黄佐<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">才伯</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　归信几番劳远梦；愁心一倍长离忧。自愿勤劳甘百战；莫将成败论三分。</p>
        <p style="line-height: 150%">此戴天锡<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">维寿</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　长疑好事皆虚事；莫遣佳期竟后期。素柰忽开西子面；芙蓉不及美人妆。徒劳掩泪伤红粉；但惜流尘暗洞房。</p>
        <p style="line-height: 150%">此刘芳节<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">圣达</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　世态炎凉随节序；人情翻覆似波澜。笛怨柳营烟漠漠；马嘶山店雨鳌Ｂ淌鞅涕芟嘌谟常挥嗡课璧共徘徊。人世几回伤往事；愁心一倍长离忧。浮生已悟庄生梦；未路虚弹贡禹冠。败叶残蝉连汉苑；古烟高木隔绵州。五千里外三年客；一寸心中万斛愁。返照入江翻石壁；疏松隔水奏笙簧。鸟下绿芜秦苑夕；云凝碧树渚宫秋。</p>
        <p style="line-height: 150%">此莆田陈言<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">于庭</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　念我能书数字至；悲君已是十年流。新添水槛供垂钓；许坐层轩数散愁。衰草夕阳江上路；渔歌樵唱水边村。一樽春酿葡萄绿；满瓮秋香竹叶青。僧归黄叶林边寺；人候夕阳江上舟。</p>
        <p style="line-height: 150%">此广州黎民表<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">惟敬</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　顾我老非题柱客；凡今谁是出群雄。因知贫病人须弃；不露文章世已惊。逐客虽皆万里去；雄豪复遣五陵知。独当省署开文苑；未有涓埃答圣朝。天子亦应厌奔走；诸公何以答升平。深山大泽龙蛇远；古木苍藤日月昏。</p>
        <p style="line-height: 150%">此关中南师仲<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">子兴</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　天下何曾有山水；老夫不出长蓬蒿。</p>
        <p style="line-height: 150%">此南海陈子壮<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">秋涛</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　兰亭旧路虽曾识；子夜新歌遂不传。自叹马卿长带病；何曾宋玉解招魂。追思往事咨嗟久；始觉空门意味长。瑶台绛节游俱遍；粉壁红妆画不成。碧落有情应怅望；白云何处更相期。大抵好花终易落；争教红粉不成灰。天长地久有时尽；物在人亡无见期。疏檐看织]蛸网；古木唯多鸟雀声。去日已多来日少；他生未卜此生休。珊瑚枕上千行泪；白玉壶中一片冰。不堪红叶青苔地；早是伤春梦雨天。更恨香魂不相遇；真成薄命久寻思。碧莎裳下携诗草；杨柳洲边载酒船。春蚕到死丝方尽；古柏重生枝亦干。</p>
        <p style="line-height: 150%">此秀水沈德符<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">景倩</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　孤棹夷犹期独往；崇山瘴疠不堪闻。漫说简书催物役；可堪风景促流年。津楼故市生荒草；落日深山哭杜鹃。幸与野人俱散诞；不嫌门径是渔樵。</p>
        <p style="line-height: 150%">此莱阳姜<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">如农</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　早春重引江湖兴；懒性从来水竹居。千树桃花万年药；半潭秋水一房山。侧身天地更怀古；独立苍茫自咏诗。天下何曾有山水；人间岂不是神仙。王侯第宅皆新主；富贵荣华能几时。闭户著书多岁月；挥毫落纸如云烟。莫愁前路无知己；几处蛮家是主人。汉家城阙如天上；武帝旌旗在眼中。</p>
        <p style="line-height: 150%">此嘉兴周o<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">青士</em>所集也。</p>
        <p style="line-height: 150%">　　如：</p>
        <p style="line-height: 150%; margin-left: 25px; margin-right: 25px">　　芳草有情能下泪；野花无语自生愁。关门令尹谁相识；江上渔翁未易名。一曲正愁江上笛；十年如见梦中花。世人不识东方朔；谷口空称郑子真。独在异乡为异客；自怜长病与长贫。那知白发偏能长；莫遣黄金漫作堆。为客马卿真寂寞；依人王粲本凄凉。座中醉客延醒客；镜里今年老去年。树影悠悠花悄悄；江篱漠漠荇田田。中郎有女谁堪托；伯道无儿最可怜。仙人有待乘黄鹤；壮士徒令感白虹。啼鸟歇时山寂寂；寒鸦飞尽水悠悠。羞将短发还吹帽；共踏清歌又举樽。江上暮鸿遥送影。湖南春草但相思。苍山迢递成千里；明月何曾是两乡。千里云山何处好；十年书剑总堪怜。波生野水雁初落；风静寒塘花正开。独坐黄昏谁是伴；每逢佳节倍思亲。共说陈琳工奏记；焉知李广不封侯。水浮花片知仙路；草带泥痕过鹿群。晚景莫追窗外骥；消忧已辨酒中蛇。</p>
        <p style="line-height: 150%">此兰溪胡山<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">天岫</em>所集也。</p>
        <p style="line-height: 150%">　　予叔父芾园先生亦雅好集句，客至觞行，恒举数联，坐客服其工致。予所记忆者，如：</p>
        <p style="line-height: 150%; margin-left: 25px; margin-right: 25px">　　细推物理须行乐；高视乾坤又可愁。庾信罗含皆有宅；伏波横海旧登坛。萧何只解追韩信；贾谊何须吊屈平。料得也应怜宋玉；不知何处吊湘君。能将忙事成闲事；不薄今人爱古人。岂有白衣来剥啄；便应黄发老渔樵。阁中帝子今何在；江上仙翁去不回。谢I诗篇韩信钺；老莱衣服戴n家。笑拈霜管题诗句；闲向春风倒酒瓶。野庙向江春寂寂；残灯无焰影幢幢。滕王高阁临江渚；汉主离宫接露台。壶觞须就陶彭泽；勋业终归马伏波。</p>
        <p style="line-height: 150%">以上皆极自然，陆务观所云“火龙黼黻手”，非补缀百家衣者比也。</p>
        <p style="line-height: 150%">　　赵瓯北《陔馀丛考》云：经史成语有可摘为佳句者，如《百斛明珠》所载：韩玉汝治秦州尚严，民语曰：“莫逢韩玉汝。”有孙临者对以“可怕李金吾”。东坡诗“君特未知其趋耳，臣今时复一中之”。又“人言卢杞是奸邪，我觉魏徵但妩媚”，后陆放翁用之。放翁又有“国家科第与风汉，天下英雄唯使君”句。又梅执礼诗：“天之未丧斯文也，吾亦何为不豫哉。”《后山诗话》“二十四考中书令”，王平甫对以“万八千户冠军侯。”王安中《元旦致语》：“君子有酒多且旨，化国之日舒以长。”朱新仲诗：“此时老子兴不浅，旦日将军幸早临。”“何以报之青玉案，我姑酌彼黄金。”吴师道诗：“丈夫不学曹孟德，生子当如孙仲谋。”“平生能着几两屐<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">或对以‘一日须倾三百杯’</em>，长日唯消一局棋。”近日厉樊榭“谁其云者两黄鹄，我欲遗之双鲤鱼。”严佩珊“春水方生公速去，桃花尽净我重来。”吾友沈佩兰“与我周旋宁作我，为郎憔悴却羞郎。”皆极工也。</p>
        <p style="line-height: 150%">　　又《曝杂记》云：《梦溪笔谈》谓集句对自王荆公始，如“风定花犹落<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">谢贞诗</em>，鸟鸣山更幽<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">王籍诗</em>”之类。其实不自荆公始也。《金玉诗话》及《蓼花洲闲录》谓宋初已有集句，至石曼卿而大著。如以“天若有情天亦老”对“月如无恨月长圆”，则固不始于荆公矣。其他集句之传于后世者，孙应以“韩众排云呼阊阖”对“杜诗奏赋入明光”；蔡光启以“梨园子弟白发新”对“江州司马青衫湿”，“临邛道士鸿都客”对“锦里先生乌角巾”；闽人林震以“天下三分明月夜”对“扬州十里小红庐”；陆放翁之“我亦轻余子，君当恕醉人”；元遗山之“白日放歌须纵酒，清时有味是无能”，“黄鹤一去不复返，白鸥万里谁能驯”，“事殊兴极忧思集，天淡云闲今古同”。皆凑泊如无缝天衣。</p>
        <p class="Paragraph" style="line-height: 150%">　　<br>
        </p>
        </font>
        </blockquote>
    </td>
  </tr>
  </table>
</div>
<p>　</p>
<p align="center"><a href="../../index.htm"><img border="0" src="../../index01.gif" width="192" height="55"></a></p>

</body>

</html>
