<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Couplet</title>
</head>

<body background="../couplet2.gif">

<p><font size="3"><a href="../../index.htm">水流云网主页</a> &gt;&gt; <a href="../couplet%20index.htm">对联大观</a>     
&gt;&gt;&nbsp;</font><font size="3"><a href="000.htm">《楹联丛话全编》</a></font></p>  
<p align="center">　</p>
<div align="center">
  <center>
  <table border="5" width="900">
    <tr>
      <td>
        <p align="center" style="line-height: 150%"><font color="#FF0000" size="1">&nbsp;</font><p align="center" style="line-height: 150%"><font color="#FF0000" size="5">《楹联丛话全编》</font><font color="#FF0000" size="3">清 梁章钜 梁恭辰 编著</font> 
                <p style="line-height: 150%" align="center"><font size="3" color="#FF0000"><b>楹联丛话</b></font></p>
        <p align="center" style="line-height: 150%"><strong>自序</strong></center>
      <blockquote>
        <p align="left" style="line-height: 150%">&nbsp;&nbsp;&nbsp; <font size="3">楹联之兴，肇于五代之桃符。孟蜀“余庆”“长春”十字，其最古也。至推而用之楹柱，盖自宋人始，而见于载籍者寥寥。然如苏文忠、真文忠及朱文公撰语，尚有存者，则大贤无不措意于此矣。元明以后，作者渐夥，而传者甚稀，良由无荟萃成书者，任其零落湮沉，殊可慨惜！我朝圣学相嬗，念典日新，凡殿廷庙宇之间，各有御联悬挂。恭值翠华临莅，辄荷宸题；宠锡臣工，屡承吉语。天章稠叠，不啻云烂星础：Ｄ隰馊幌蚍纾亦莫不缉颂诗，和声鸣盛。楹联之制，殆无有美富于此时者。伏思列朝圣藻，如日月之经天，自有金匮石室之司，非私家所宜撰辑。而名公巨卿，鸿儒硕士，品题投赠，涣衍寰区，若非辑成一书，恐时过境迁，遂不无碎璧零玑之憾。窃谓刘勰《文心》，实文话所托始；钟嵘《诗品》，为诗话之先声。而宋王之《四六话》，谢持《四六谈麈》，国朝毛奇龄之《词话》，徐之《词苑丛谈》，部列区分，无体不备，遂为任彦N《文章缘起》之所未赅。何独于楹联而寂寥罔述！因不揣固陋，创为斯编。博访遐搜，参以旧所闻见，或有伪体，必加别裁。邮筒遍于四方，讨源旁及杂说，约略条其义类，次其后先。第一曰故事，第二曰应制，第三、第四曰庙祀，第五曰廨宇，第六、第七曰胜迹，第八曰格言，第九曰佳话，第十曰挽词，第十一曰集句，附以集字，第十二曰杂缀，附以谐语，分为十门，都为十二卷。非敢谓尽之，而关涉掌故，脍炙艺林之作，则已十得六七，粲然可观。方之禁扁，似稍扩其成规；比诸句图，亦别开生面云尔。道光庚子立春日，福州梁章钜撰于桂林抚署之怀清堂。</font><br>
  <center>
          <p style="line-height: 150%">　</center></p>
      </blockquote>
    </td>
  </tr>
  </table>
</div>
<p>　</p>
<p align="center"><a href="../../index.htm"><img border="0" src="../../index01.gif" width="192" height="55"></a></p>

</body>

</html>
