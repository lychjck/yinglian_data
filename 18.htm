<html>

<head>
<meta http-equiv="Content-Type" content="text/html; charset=gb2312">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Couplet</title>
</head>

<body background="../couplet2.gif">

<p><font size="3"><a href="../../index.htm">水流云网主页</a> &gt;&gt; <a href="../couplet%20index.htm">对联大观</a>       
&gt;&gt;&nbsp;</font><font size="3"><a href="000.htm">《楹联丛话全编》</a></font></p>    
<p align="center">　</p>
<div align="center">
  <center>
  <table border="5" width="900">
    <tr>
      <td>
        <blockquote>
        <p align="center" style="line-height: 150%"><font color="#FF0000" size="1">&nbsp;</font><p align="center" style="line-height: 150%"><font color="#FF0000" size="5">《楹联丛话全编》</font><font color="#FF0000" size="3">清 梁章钜 梁恭辰 编著</font> 
        <p align="center" style="line-height: 150%"><b><font color="#FF0000">楹联续话</font></b>
        <p align="center" style="line-height: 150%"><strong>应制</strong></center>
        <p style="line-height: 150%"><font size="3">　　缪莲仙<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">艮</em>《涂说》云：“乾隆四十五年，七旬万寿时，圣制有‘七旬天子古六帝；五代孙曾予一人’之联。其时臣工之撰灯联者，皆敬本此意以为阐绎，诚千载一时也。谨按：汉世宗孝武皇帝在位五十四年，寿七十一岁；梁高祖武皇帝在位四十八年，寿八十六岁；唐高祖神尧皇帝在位九年，寿七十一岁；唐元宗明皇帝在位四十四年，寿七十七岁。六帝皆年逾七十。若五世同堂，则旷古帝王所未有矣。岂不盛哉。”
        <p style="line-height: 150%">　　朱缄三孝廉<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">秉铭</em>曰：“闻乾隆五旬万寿时，京师经坛有联云：‘四万里皇图，伊古以来，从无一朝一统四万里；五十年圣寿，自兹以往，尚有九千九百五十年。’气象高阔，设想奇创，对仗亦新而稳，与寻常楹联路径迥乎不同。相传为纪文达公所撰，否则必属彭文勤公，他人无此手笔也。”</p>
        <p style="line-height: 150%">　　黄霁青太守<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">安涛</em>曰：“乾隆甲辰，高宗南巡至浙江。杭城人家有悬桃符者，句云：‘一岁双春三月闰；六巡两浙万民欢。’又，五十五年，恭遇八旬万寿，民间有颂联云：‘自古罕闻圣天子八旬万寿；于今方见大皇帝五代一堂。’两联语意虽质，却极自然稳贴，可以见草野芹曝之忱。”</p>
        <p style="line-height: 150%">　　程春庐曰：“乾隆五十五年，恭值八旬万寿。京中有一经坛灯联极典丽，又极浑成，竟如天造地设者。句云：‘八千为春，八千为秋，八方向化八风和，庆圣寿八旬逢八月；五数合天，五数合地，五世同堂五福备，正昌期五十有五年。’相传是河间纪文达公手笔。”盖信非吾师不能也。</p>
        <p style="line-height: 150%">　　郑仁圃太守<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">瑞麟</em>曰：“嘉庆己巳，恭祝五旬万寿，福州经坛设在鳌峰书院。余曾拟一联云：‘沙数恒河合十，佛称无量寿；潮音大海呼三，声协不周风。’又拟戏台联云：‘曲谱四诗，天保九如篇第一；舞分两向，太平万岁字当中。’时院课即以此命题。余此两联曾为游彤卣师录用。至己卯，恭祝六旬万寿，经坛亦设鳌峰书院。所有灯联俱周苍士广文<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">嘉璧</em>拟作。如云：‘届二十四年，初周斗极；祝万八千岁，远绍天灵。’又云：‘如大海潮音，衢歌祝圣；比恒河沙数，寿宇添筹。’又云：‘呼万岁者三，康疆逢吉；等百王而上，福禄来崇。’又云：‘帝命式九围，俾缉熙于纯嘏；皇敛时五福，用敷锡厥庶民。’又云：‘功既成矣，世既贞矣，参天贰地；乎鼓之，轩乎舞之，蹈德咏仁。’”按：乾隆年间两次庆典，经坛灯联，闻俱系陈秋坪<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">登龙</em>、黄耦宾<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">世发</em>、张燮轩<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">经邦</em>及吾师郑苏年<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">光策</em>、林畅园<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none">茂春</em>诸先生所拟。余少时尚见先大夫手录成本，极其壮丽皇。今此本不知何时失去。屡向他处访觅副本，杳不可得。惜哉！</p>
        <p style="line-height: 150%">　　道光辛丑八月，吴郡绅士于元妙观恭设经坛，祝六旬万寿。时朱兰坡侍讲<em style="FONT-SIZE: 9pt; COLOR: #deb698; LINE-HEIGHT: 150%; FONT-STYLE: normal; FONT-FAMILY: 宋体; TEXT-DECORATION: none"></em>方为紫阳书院山长，撰次灯联数副，具见精思。如云：“六位仰时成，六龙御世，六凤仪廷，圣德备膺九五福；十华徵券锡，十赍孚恩，十全继续，慈闱欢溥万千觞。”此于每句分嵌“六、十”两字也。又云：“元符根太极，五百岁为春，五百岁为秋，春秋g协福筹，八叶椿开无量寿；妙果证长生，三千年一花，三千年一实，花实数周星纪，九重桃献大罗天。”此于首句分用“玄、妙”两字也。又云：“大地欢胪殷庶，道统际重熙，六叶升恒，万国万年长拱极；清时盛谱和声，光天歌复旦，十华j缦，寿星寿宇遍腾辉。”此每句首一字合成“大清道光六十万寿”也。又云：“八音节，八风和，月轮正满；十瑞臻，十章献，日驭方中。”此两联中分用“八月十日”字也。</p>
        <p class="Paragraph" style="line-height: 150%">　　<br>
        </p>
        </font>
        </blockquote>
    </td>
  </tr>
  </table>
</div>
<p>　</p>
<p align="center"><a href="../../index.htm"><img border="0" src="../../index01.gif" width="192" height="55"></a></p>

</body>

</html>
